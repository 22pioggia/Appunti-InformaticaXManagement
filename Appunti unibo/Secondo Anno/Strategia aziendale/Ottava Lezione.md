## L'evoluzione del settore e il cambiamento strategico
>_La specie che sopravvive non è quella più forte, e nemmeno la più intelligente, ma quella più reattiva al cambiamento._ 

\-Charles Darwin

---
Ogni cosa si trova in uno stato di costante cambiamento, specialmente nel mondo degli affari. 

La sfida più grande del management consiste nel fare in modo che l’azienda sia in grado di adattarsi ai mutamenti che si verificano nel suo ambiente. 

L’evoluzione dell’ambiente settoriale è guidata dalle forze della tecnologia, dai fabbisogni della clientela, dalle condizioni economiche e da numerosi altri fattori.
### Il ciclo di vita di un settore
_Equivale al ciclo di vita del prodotto dal lato dell’offerta._ 
- Si sviluppa in 4 fasi: 
1. introduzione (o apparizione); 
	>_vendite limitate. Basso tasso di penetrazione. Tecnologia innovativa. Costi elevati, prezzi elevati, bassa qualità. Clienti benestanti e innovatori_
2. sviluppo;
	>_rapida penetrazione del mercato. Tecnologia standardizzata. Calo dei prezzi. Mass market._
1. maturità;
	>_rallentamento della crescita. Domanda di sostituzione._
1. declino.
	>_ingresso dei prodotti sostitutivi._

_Nella misura in cui un settore produce una gamma e una sequenza di prodotti è quindi probabile che il suo ciclo di vita abbia una durata superiore a quella dei singoli prodotti._

![[Pasted image 20240312152727.png|400]]
È importante analizzare le forze che determinano l’evoluzione del settore. A tal proposito, si possono individuare due fattori fondamentali: 
- lo sviluppo della domanda; 
- la creazione e la diffusione di conoscenza.

La nuova conoscenza è alla base della nascita di nuovi settori -> nella fase introduttiva la tecnologia progredisce rapidamente.
### Modelli dominanti e standard tecnici
_**Modello dominante**_ = un’architettura di prodotto che definisce aspetto, funzionalità e metodo di produzione di un bene. 

Uno _**standard tecnico**_ è una tecnologia o una specificazione importante per la compatibilità.

>_Un modello dominante potrebbe incorporare uno standard tecnico. Grazie ai personal computer della Ibm il sistema operativo Ms-Dos e i microprocessori x86 di Intel sono diventati lo standard tecnico nel settore dei personal computer._

- Di fatto stabilire un modello dominante non conferisce necessariamente alcun vantaggio di profitto. 
- I modelli dominanti possono riguardare anche i processi. 
- I modelli dominanti sono presenti anche nei modelli di business.
### Dall'innovazione del prodotto all'innovazione del processo
_Non appena un settore si aggrega a un modello o tecnologia dominante, avviene il passaggio dall’innovazione **radicale** a quella **incrementale** del prodotto._

![[Pasted image 20240312153746.png|350]]
- La combinazione di miglioramenti del processo, modifiche del modello ed economie di scala ha come risultato una riduzione dei costi, che porta a un aumento del tasso di penetrazione nel mercato. 
- Anche i consumatori beneficiano della diffusione della conoscenza. La migliore conoscenza delle caratteristiche dei prodotti concorrenti consente una migliore valutazione del rapporto qualità/prezzo e li rende più sensibili al prezzo.

### Generalizzazioni del modello del ciclo di vita
- La durata del ciclo di vita varia da settore a settore. 
- Si rileva una tendenza nel tempo verso una riduzione generalizzata del ciclo di vita (= compressione temporale). 
- I percorsi evolutivi sono soggetti alla tipologia di settore.

Nel corso del ciclo di vita i cambiamenti nello sviluppo della domanda e della tecnologia hanno implicazioni per: 
- la struttura del settore; 
- la concorrenza; 
- le fonti del vantaggio competitivo

---
**==Evoluzione della domanda==**
![[Pasted image 20240312153140.png|350]]

**==Evoluzione della tecnologia==**
![[Pasted image 20240312153243.png|350]]

**==Evoluzione del prodotto==**
![[Pasted image 20240312154057.png|350]]

**==Evoluzione del commercio==**
![[Pasted image 20240312154136.png|350]]

---
### Adattamento organizzativo e cambiamento
_Si è stabilito che i settori cambiano. Ma che cosa succede alle imprese che si trovano all’interno di essi?_ 

Spesso il cambiamento organizzativo viene ostacolato da alcune fonti di inerzia: 
- _**routine organizzative**_ 
	>_Gli economisti evoluzionisti sottolineano il fatto che le competenze sono basate su routine organizzative, cioè modelli di interazione coordinata fra membri dell’organizzazione che si generano e sviluppano mediante una ripetizione continua. Quanto più le routine di un’organizzazione sono sviluppate, tanto più è difficile svilupparne di nuove. Di conseguenza, le organizzazioni sono vittime di **trappole organizzative** in cui le principali competenze si trasformano nelle principali rigidità._
- _**strutture politiche e sociali**_ 
	>_Il cambiamento rappresenta una minaccia per il potere detenuto da coloro che occupano posizioni di autorità. Quindi, sia come strutture sociali sia come strutture politiche, le organizzazioni tendono a resistere al cambiamento._
- _**conformismo e isomorfismo istituzionale**_
	>_I sociologi delle istituzioni sottolineano che le imprese tendono a imitarsi l’un l’altra per acquisire un certo grado di legittimazione. Il processo di **isomorfismo istituzionale** blocca le organizzazioni all’interno di strutture e strategie sempre uguali che rendono loro difficile adattarsi al cambiamento_
- _**ricerca limitata e razionalità limitata**_ 
	>_La capacità delle organizzazioni di attuare cambiamenti significativi è limitata da una combinazione di fattori cognitivi e comportamentali._
- _**complementarietà fra strategia, struttura e sistemi**_
	>_Tutti gli elementi di un’organizzazione – strategia, struttura, sistemi, cultura, obiettivi e abilità dei dipendenti – sono complementari. Durante la fase di sviluppo iniziale le organizzazioni stabiliscono combinazioni di strategie, processi, strutture e stili manageriali che sono modellati dalle contingenze. Una volta istituita, tuttavia, questa configurazione diventa un ostacolo al cambiamento._
#### Contrastare l'inerzia organizzativa
- _**Creazione della percezione di uno stato di crisi**_. 
	>_Le crisi possono creare le condizioni per il cambiamento strategico perché favoriscono l’allontanamento dell’impresa dallo status quo. Il problema è che nel momento in cui l’azienda si ritrova coinvolta seriamente in una crisi può essere già troppo tardi. Per questo, uno strumento utile per avviare il cambiamento è la creazione della percezione di una crisi imminente, in modo che le misure necessarie possano essere implementate molto prima che una vera crisi si manifesti._
- _**Fissazione di obiettivi sempre più ambiziosi.**_
	>_Un approccio alternativo per reagire all’inerzia organizzativa è mettere pressione continua all’organizzazione fissando obiettivi di performance via via più ambiziosi._
- _**Iniziative aziendali quali catalizzatori di cambiamento.**_
	> *Gli amministratori delegati incontrano dei limiti nella possibilità di avviare e implementare il cambiamento. Tuttavia, combinando sia leadership autoritaria sia leadership carismatica, possono portare avanti specifiche iniziative capaci di grande impatto.*
- _**Riorganizzazione della struttura aziendale.**_
	>_Attraverso la riorganizzazione della struttura il top management può redistribuire potere, ruoli direzionali e introdurre nuova linfa nell’organizzazione._
- _**Nuova leadership.**_
	>_Se il cambiamento strategico è ostacolato o, addirittura, impedito dall’aderenza del management a credenze oramai superate o se nei vari team non vi è sufficiente dialettica o apertura nei confronti di nuovi schemi strategici, allora può essere necessario un outsider per guidare il cambiamento._
- _**Analisi degli scenari.**_
	>_Adattarsi al cambiamento significa anticipare il cambiamento. Tuttavia, predire il futuro è pericoloso, se non impossibile. L’incapacità di prevedere, però, non significa che non possa essere utile riflettere su ciò che può verificarsi in futuro._

[[Appunti unibo/Secondo Anno/Strategia aziendale/Nona Lezione|Next]]