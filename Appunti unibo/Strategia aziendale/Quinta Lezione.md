
## Analisi Interna
L’_analisi interna_ consente di formulare una corretta valutazione circa la capacità di un’impresa di prosperare nel suo mercato di riferimento **sia nel breve che nel medio-lungo periodo**

![[Pasted image 20240305141751.png|500]]

Un’impresa che ha ottenuto delle buone performance nel breve periodo ha creato un vantaggio competitivo. ==Ma per poter confermare degli ottimi risultati nel tempo è necessario che tale vantaggio competitivo sia sostenibile.== => se siamo in grado di mantenerlo

Negli ultimi decenni, due fattori hanno determinato una crescente attenzione sul ruolo di risorse e competenze come base per la strategia: 
- al crescere dell’instabilità degli ambienti settoriali delle imprese le risorse e le competenze interne sono state giudicate una base più sicura per delineare la strategia rispetto ai mercati esterni; 
- il vantaggio competitivo, piuttosto che il grado di attrazione di un settore, si è affermato come la fonte principale di una redditività superiore.

nell'analisi interna tutti i fattori sono importanti ma ==le risorse umane sono fondamentali==
### Resource-based view of the firm
La **==resource based view**== of the firm è un corpus di teorie che afferma che la differenza di performance ottenuta dalle imprese che operano in un medesimo business è dovuta fondamentalmente al set di risorse e competenze da ciascuna detenute, che ne indirizzano le scelte strategiche. 

Secondo tale prospettiva, la chiave del successo e della redditività delle imprese operanti in un settore non risiede nell’imitazione delle condotte competitive dei concorrenti – sebbene anche questa possa essere una strategia possibile – quanto nello sfruttamento delle differenze rispetto ai competitor, ovvero dei fattori distintivi dell’impresa. 

Pertanto, una strategia capace di costruire un vantaggio competitivo deve basarsi sullo sfruttamento dei punti di forza specifici dell’impresa, che risiedono nelle risorse e nelle competenze.

**la resource-based view of the firm**
- Nasce e si sviluppa negli anni ’90. 
- Determina uno spostamento dell’analisi dal rapporto dell’impresa con l’esterno, al rapporto con l’interno. 
- Le risorse dell’impresa sono viste come le determinanti principali della sua strategia e del suo vantaggio competitivo. 
- Sono la base migliore per affrontare le continue variazioni dell’ambiente.

**Perché ha avuto un forte impatto sul pensiero strategico?**

In presenza di volatilità nelle preferenze dei clienti, nonché di cambiamenti nelle loro caratteristiche e nelle tecnologie destinate a soddisfarne i bisogni, una strategia orientata al mercato può non essere in grado di dare la stabilità e la costanza di indirizzo necessarie per una strategia a lungo termine. 

Quando l’ambiente circostante è in continuo mutamento, ==**l’insieme delle risorse e delle competenze espresse dall’impresa può rappresentare una base più efficace e stabile su cui definire la sua identità.**==
### Risorse e competenze come fonti di profitto
Le fonti principali di una redditività superiore sono: 
- l’attrattività del settore 
- il vantaggio competitivo → la fonte più importante

_Piuttosto che proteggersi dalle asperità della concorrenza, l’obiettivo prioritario della strategia è diventato la ricerca del vantaggio competitivo attraverso lo sviluppo e lo sfruttamento delle risorse e delle competenze._

A queste fonti di redditività corrisponde la distinzione tra: 
- rendite **==monopolistiche==**, cioè i profitti derivanti da posizioni di supremazia nel mercato; 
- rendite ==**ricardiane**==, dal nome dell’economista inglese David Ricardo, cioè i profitti derivanti dalla superiorità delle risorse possedute.
### Sfruttamento delle differenze
Si ottiene un vantaggio competitivo per sfruttamento delle differenze -> ==differenziazione dell'azienda== -> **diversificazione**

La strategia resource-based sottolinea la diversità di ciascuna azienda e suggerisce che la chiave della redditività non è l’imitazione del comportamento dei concorrenti, ma piuttosto lo **sfruttamento delle differenze**.

L’approccio alla formulazione della strategia basato sulle risorse prevede la scelta di una strategia:
1. che sfrutti i principali punti di forza di un’impresa 
2. protegga l’impresa dai propri punti deboli
### Risorse
risorse = beni produttivi posseduti
competenze = cose che si è in grado di fare/realizzare

Le risorse non conferiscono da sole un vantaggio competitivo 
	->devono essere integrate tra loro per creare le competenze organizzative.

![[Pasted image 20240304132931.png|400]]
###### Tangibili
- le risorse più semplici da identificare; 
- principalmente le risorse finanziarie e i beni materiali indicati nei bilanci. 
 
L’analisi delle risorse prevede la comprensione dello sfruttamento del loro potenziale per creare vantaggio competitivo:
1. quali opportunità sussistono per realizzare economie nel loro impiego? 
	→ Si possono utilizzare meno risorse per realizzare lo stesso volume di attività? 
1. quali sono le possibilità per un migliore impiego delle risorse esistenti? 
	→ Le risorse esistenti possono essere impiegate in maniera più redditizia?
###### Intangibili
- rappresentano, in generale, una quota molto più elevata del valore dei beni patrimoniali rispetto alle risorse tangibili; 
- risultano essere poco visibili. 

Alcune di esse sono: 
1. la proprietà intellettuale (marchi, brevetti, diritti d’autore, etc.) 
2. le risorse di rete (le relazioni di un’impresa) 
3. la cultura organizzativa (credenze, valori, assunzioni, significati, miti, rituali e simboli condivisi che sono ritenuti distintivi dell’organizzazione)
###### Risorse Umane
- Comprendono l’esperienza e lo sforzo fornito dai dipendenti 
- Non appaiono nei bilanci aziendali 

Molte organizzazioni hanno creato uffici di valutazione con l’obiettivo preciso di misurare le competenze e le caratteristiche di impiegati attuali e futuri. 

Il _modello delle competenze_ individua un profilo ideale in termini di abilità, conoscenze, attitudini e valori per una specifica categoria professionale e valuta poi ogni singolo dipendente rispetto a quel profilo 

>«Assumere per l’attitudine; addestrare per le competenze»
###### Collegamenti tra risorse, competenze e vantaggio competitivo

![[Pasted image 20240304133644.png|400]]
### Competenze
Le **competenze** riguardano la capacità di svolgere attività e processi, coordinando l’impiego delle risorse, umane in primo luogo, perseguendo un obiettivo specifico. Rappresentano il “come” del vantaggio competitivo. 

>_Amazon ha competenze distintive nei processi logistici e nel customer service, Google nell’innovazione e nella gestione dei big data._

- COMPETENZE DISTINTIVE → idea già consolidata da tempo 
- COMPETENZE DI BASE → capacità essenziali per la strategia e la performance di un’impresa (Hamel e Prahalad)

La strategia dell’impresa deve poggiare anzitutto sulle competenze distintive e strategiche: 
- **competenze distintive**, riguardano attività e processi che l’impresa è in grado di svolgere meglio dei concorrenti; 
- **competenze strategiche**, concernono attività e processi che l’impresa è in grado di svolgere in maniera eccellente e che hanno un’importanza strategica in uno specifico business

Competenze chiave sono anche quelle che riguardano i processi organizzativi e di innovazione: 
- **competenze organizzative**, relative alla capacità di selezionare, organizzare e destinare risorse per raggiungere un obiettivo di business; 
- **competenze dinamiche**, che riguardano la capacità dell’impresa di integrare, costruire, riconfigurare le competenze interne ed esterne per rispondere ai cambiamenti dell’ambiente. 
 
>_Nei contesti competitivi odierni, caratterizzati da un’estrema variabilità e mutevolezza, una buona dotazione di competenze dinamiche risulta essere indispensabile per il mantenimento del vantaggio competitivo nel tempo._
### Capacità
_Per R. Grant è possibile usare i termini «capacità» e «competenze» in modo intercambiabile. _

-  **CAPACITA’ INDIVIDUALI** → L’abilità propria di una persona, di eseguire un’attività in modo soddisfacente, o portare a termine con successo un compito. 
- **CAPACITA’ DI GRUPPO** → Abilità di fare "gioco di squadra", in cui ogni giocatore "mette a disposizione" le sue risorse e capacità individuali per raggiungere, insieme agli altri giocatori, lo scopo della squadra. 
- **CAPACITÀ D'IMPRESA/CAPACITÀ ORGANIZZATIVE** → Capacità di garantire e sviluppare il buon funzionamento del modello organizzativo aziendale.
### Competenza organizzativa
È la capacità di un’impresa di destinare risorse per raggiungere un obiettivo finale desiderato. 

È necessario che l’impresa analizzi in modo sistematico le proprie competenze. Generalmente, vengono impiegati due approcci. 
1. analisi funzionale 
2. analisi della catena del valore
#### Analisi Funzionale
L’analisi funzionale identifica le competenze organizzative in relazione alle principali aree funzionali dell’impresa. 

Le funzioni di un’impresa includono generalmente: gli acquisti, la logistica, il design, lo sviluppo di prodotti, il marketing, le vendite, l’ufficio legale, i sistemi informatici, le relazioni con l’amministrazione statale, le relazioni pubbliche e la comunicazione, etc..
#### Analisi della catena del valore
L’analisi della catena del valore identifica una catena sequenziale delle principali attività dell’impresa. 

**La catena del valore** proposta da Porter è un modello di analisi strategica che **scompone il business dell’organizzazione nelle sue principali attività** al fine di evidenziare in che modo ciascuna di esse, concatenata con le altre, contribuisca alla generazione del valore aggiunto complessivo e alla costruzione dei vantaggi competitivi.

![[Pasted image 20240304135416.png|500]]

Il modello distingue: 
1. le **attività primarie**, le quali compongono il processo produttivo che parte dal ricevimento degli input, passa per la loro trasformazione, fino ad arrivare alla collocazione sul mercato degli output realizzati. 
	 Le macro-attività primarie sono 5: 
	 - logistica in entrata; 
	 - produzione; 
	 - logistica in uscita; 
	 - marketing e vendite; 
	 - CRM (customer relationship management) e servizi post-vendita;
2. le **attività di supporto**, che vengono realizzate per dare servizio alle attività primarie e dunque per consentirne il migliore svolgimento. 
	Le macro-attività di supporto sono 4: 
	- infrastrutture dell’impresa (general management, organizzazione, amministrazione);
	- gestione delle risorse umane; 
	- gestione della tecnologia, sistemi informativi e ricerca e sviluppo; 
	- approvvigionamenti.

---
La catena del valore non consente solo di delineare un _framework_ di analisi delle principali attività su cui l’impresa può basare la creazione di valore, ma anche di delineare i principali punti di forza e di debolezza che caratterizzano l’organizzazione. 

Il modello però presenta delle evidenti **limitazioni**: ==non consente di fare dei confronti con i concorrenti e dunque di identificare in quali attività l’impresa è migliore (o peggiore) rispetto ai suoi concorrenti principali.== 

Inoltre, la catena del valore non ci aiuta a individuare le risorse distintive critiche e perciò strategiche nello specifico business
#### Le routine organizzative
La letteratura accademica vede le competenze organizzative basate sulle ruotine organizzative. Queste ultime: 
- sono modi di lavorare regolari e prevedibili, che si sostanziano in una sequenza di azioni coordinate da parte degli individui; 
- sono basate sulla conoscenza tacita e sulla reciproca intesa tra i membri del team; 
- solitamente c’è una difficoltà oggettiva da parte di tutti i membri del team a descrivere l’articolazione della routine; 
- la stesura della routine serve a tradurre le direttive e le prassi operative in competenze.
### Risorse, competenze: risultati economici
_Dopo aver identificato le principali risorse e competenze di un’organizzazione, **come valutare la loro capacità di creare valore?**_ 

Ci sono due questioni fondamentali da tenere in considerazione: 
1. l’**importanza strategica** delle specifiche risorse e competenze dell’impresa; 
2. la loro **forza relativa** rispetto a quelle dei concorrenti.

I profitti derivati dall’impiego di risorse e competenze derivano da: 
1. capacità di **conseguire** un vantaggio competitivo; 
2. capacità di **mantenere** il vantaggio competitivo; 
3. capacità di **sfruttare appieno** il vantaggio competitivo.
---
### Vantaggio competitivo
![[Pasted image 20240305134635.png|500]]
#### Conseguimento 
_Affinché una risorsa o una competenza possa determinare un vantaggio competitivo, devono essere presenti due condizioni._ 

**==Rilevanza.==** Una determinata risorsa o competenza deve essere rilevante in relazione ai fattori critici di successo del mercato: in particolare, deve essere capace di creare valore per i clienti. 

==**Scarsità.**== Una risorsa o una competenza largamente disponibile all’interno di un settore potrebbe essere essenziale, ma non essere sufficiente, per conseguire un vantaggio competitivo (poco diffuse nell’ambito delle imprese concorrenti).

>il metodo più banale è disporre di **informazioni**, senza impegnarci troppo ci danno già delle risposte e ci aiutano a conseguire un vantaggio competitivo
#### Mantenimento 
_Una volta stabilito, il vantaggio competitivo tende a erodersi; esistono tre caratteristiche delle risorse e delle competenze che determinano la sostenibilità del vantaggio competitivo nel tempo._ 

**==Durata.==** Più una risorsa è durevole, maggiore è la sua capacità di supportare un vantaggio competitivo nel lungo termine. 

**==Trasferibilità.==** Il vantaggio competitivo è sminuito dalla possibilità di essere imitato dai concorrenti. Se risorse e capacità sono trasferibili fra le imprese – ad esempio, se possono essere acquistate o vendute –, allora qualunque vantaggio competitivo che si fonda su di esse risulterà erodibile. 

**==Replicabilità.==** Se un’impresa non può comprare una risorsa, o una capacità, la deve costruire. Le tecnologie non protette da brevetti possono essere imitate facilmente dai concorrenti.
#### Sfruttamento 
**==Appropriabilità.==** l’impresa deve poter acquisire un controllo proprietario escludendone i concorrenti.
### Sviluppare implicazioni strategiche
La prima attività è _assicurarsi che i principali punti di forza dell’impresa siano impiegati al meglio._ 

Se un’azienda ha **pochi punti di forza**, allora adottare una strategia di nicchia può essere una buona idea.

**_Che cosa deve fare un’impresa rispetto ai suoi punti deboli?_**
>La trasformazione dei punti deboli in punti di forza tende, per la maggior parte delle aziende, a costituire un obiettivo di lungo periodo. La soluzione decisiva, e spesso di maggiore successo, riguardo alla presenza di punti deboli nelle funzioni essenziali è **==l’esternalizzazione==**.

**_E per quelle risorse e competenze in cui un’impresa è particolarmente forte, ma che non sembrano essere fonti importanti di vantaggio competitivo difendibile, come regolarsi?_**
>Un modo di affrontare il problema può essere il disinvestimento selettivo. Tuttavia, così come le imprese possono trasformare apparenti punti deboli in punti di forza competitivi, è possibile sviluppare strategie innovative che trasformino punti di forza irrilevanti in risorse e competenze di grande valore.

I risultati dell’analisi delle risorse e delle competenze dipendono strettamente dalla più o meno ampia definizione del settore in cui l’impresa agisce

![[Pasted image 20240305141605.png|500]]

[[Appunti unibo/Strategia aziendale/Sesta Lezione|Next]]


