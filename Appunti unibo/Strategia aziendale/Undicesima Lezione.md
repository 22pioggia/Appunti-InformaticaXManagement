## Le strategie di gruppo II
### La gestione delle imprese diversificate

Quattro attività attraverso le quali la gestione di gruppo aggiunge valore alle attività: 
- gestione del portafoglio complessivo dell’impresa; 
- gestione delle interdipendenze tra le diverse attività; 
- gestione delle singole attività; 
- gestione del cambiamento nell’impresa con più aree d’attività.
#### La gestione del portafoglio di attività
*La forma più semplice di azienda diversificata è quella che assembla attività indipendenti sotto una proprietà comune **senza intervenire direttamente nella gestione**.*

In questo tipo di azienda è centrale la gestione del portafoglio per comprare e vendere le varie attività. 

Affinché la gestione del portafoglio generi valore è essenziale che i dirigenti del gruppo siano abili nell’individuare imprese sottovalutate (cioè nel riconoscere, in anticipo rispetto al mercato, la redditività potenziale di lungo termine di certe aziende) e di essere più efficienti del mercato finanziario nell’allocare capitali alle diverse attività.

>**Le matrici di pianificazione del portafoglio sono uno strumento strategico ampiamente utilizzato dalle imprese diversificate. Esse mostrano il posizionamento delle diverse attività dell’impresa, utile per analizzare le prospettive di creazione di valore di ciascuna**
##### La matrice Ge-Mckinsey
![[Pasted image 20240409175059.png|500]]
##### La matrice di crescita/quota del boston consulting group
![[Pasted image 20240409175227.png|500]]

- Le matrici McKinsey e Bcg sono entrambe volte a indicare la potenziale redditività futura di una certa attività, **ma utilizzano dati passati**. 
- Le matrici McKinsey e Bcg **ignorano le interdipendenze tra attività**.
#### La gestione delle interdipendenze tra diverse attività
Le aziende che operano in più aree d’attività sono spesso organizzate in modo da permettere lo sfruttamento delle interdipendenze tra risorse e capacità in due modalità: 
1. attraverso l’accentramento di servizi comuni a livello di impresa  
2. attraverso la gestione delle interdipendenze dirette tra le unità di business
##### Condivisione di servizi
La forma più semplice di condivisione di risorse è l’_accentramento delle strutture preposte all’erogazione di funzioni e servizi di interesse generale_. 

Spesso la direzione generale viene divisa in due sezioni: 
- **unità di gestione a livello di gruppo** (pianificazione strategica, finanziaria e legale); 
- **organizzazione di servizi** (ricerca e sviluppo, progettazione, formazione del personale, sistemi informativi).
##### Trasferimento di competenze e condivisione di attività
In molte aziende diversificate si può creare sinergia tra le aree d’attività sulla base delle similarità tra queste. 

Le due modalità di sfruttamento delle similarità tra attività sono: 
1. trasferimento di risorse e competenze 
2. condivisione di attività

	Quanto più strettamente sono collegate le attività, tanto maggiori sono i potenziali guadagni derivanti dalla gestione delle interdipendenze tra queste attività e tanto più sarà necessario che il centro del gruppo abbia un ruolo attivo.

Lo sviluppo e la condivisione di risorse e competenze implicano che la *gestione della conoscenza* abbia un ruolo importante. 

Sfruttare le interdipendenze tra le attività impone costi che ***possono facilmente superare i benefici generati.***
#### La gestione delle singole attività
- Nella gestione delle interdipendenze tra le attività il ruolo essenziale della sede centrale del gruppo è di coordinare e orchestrare le sinergie tra le attività.
- La sede del gruppo può essere coinvolta in modo diretto nella creazione di valore per le singole aree attraverso il miglioramento della gestione di queste attività.

Ci sono diversi tipi di interventi con cui la direzione di gruppo può migliorare i risultati al livello delle singole attività possedute: 
- ***coinvolgimento diretto di gruppo nella gestione dell’area di business*** (è possibile creare valore per aziende gestite male attraverso il miglioramento delle pratiche manageriali); 
- ***pianificazione strategica*** (si preoccupa dei risultati di medio e lungo periodo); 
- ***gestione del risultato*** e ***controllo finanziario*** (si concentrano sui risultati entro un orizzonte temporale di due anni)
##### Coinvolgimento diretto di gruppo nella gestione dell’area di business
Una ***strategia di ristrutturazione*** è quella in cui la capogruppo <u>interviene per insediare nuovi manager, cambiare la strategia, vendere attività in eccesso e possibilmente fare acquisizioni al fine di avere economie di scala e una solida presenza nel mercato.</u> 

**La ristrutturazione può coinvolgere non soltanto singole aziende ma anche interi settori.** 

<font color="#92cddc">L’aspetto negativo del coinvolgimento diretto del gruppo nelle decisioni a livello di singola area d’attività è dato dal fatto di poter compromettere l’autonomia e la motivazione dei responsabili di queste attività.</font>
##### Il sistema di pianificazione strategica
L’efficacia dei processi di pianificazione strategica di grandi aziende diversificate può essere sostenuta da tre tipi di iniziative: 
1. focalizzarsi sulle questioni strategiche critiche 
2. adattare la pianificazione strategica per rispondere ai bisogni specifici dell’azienda 
3. sistematizzare l’esecuzione strategica
##### Gestione dei risultati e controllo finanziario
- La ***pianificazione strategica*** si preoccupa dei risultati di medio e lungo periodo; 
- La ***pianificazione e il controllo finanziario*** si concentrano sui risultati entro un orizzonte temporale di due anni.

>Le aziende con sistemi manageriali fortemente orientati al raggiungimento di ambiziosi obiettivi finanziari e operativi utilizzano robusti incentivi a livello individuale per creare un contesto motivante per i manager di divisione

>In settori in cui l’orizzonte temporale degli investimenti e il tempo intercorrente tra la decisione strategica e i suoi effetti sono più lunghi, la sfida per riconciliare obiettivi di breve e medio termine con i risultati di lungo termine è più ardua

![[Pasted image 20240409181225.png|500]]
####  La governance dell'impresa diversificata
Nelle imprese diversificate diventa particolarmente rilevante il problema dell’agenzia: la propensione dei manager (*gli agenti*) a gestire le aziende in modo da anteporre i propri interessi a quelli dei proprietari. 

Le questioni fondamentali della governance di grandi imprese diversificate sono tre: 
1. i diritti degli azionisti 
2. le responsabilità del consiglio d’amministrazione 
3. il ruolo del management di gruppo
##### I diritti degli azionisti
Per limitare il problema dell’agenzia, in molti paesi, il diritto societario cerca di proteggere gli interessi degli azionisti riconoscendo loro il diritto di: 
- eleggere e rimuovere i membri del consiglio d’amministrazione 
- condividere i profitti dell’azienda 
- ricevere informazioni su di essa. 
 
Nonostante ciò, gli incentivi a disposizione degli azionisti per esercitare i propri diritti sono di solito deboli.
##### La responsabilità del consiglio d'amministrazione
Il consiglio d’amministrazione ha la responsabilità di **assicurare la guida strategica dell’azienda, un controllo efficace del gruppo dirigente e la trasparenza di fronte all’azienda e agli azionisti**. 

A tal fine è necessario che: 
- i membri del consiglio agiscano in buona fede, applicando la dovuta diligenza e attenzione, nel migliore interesse dell’azienda e dei suoi azionisti; 
- i membri del consiglio esaminino e indirizzino la strategia del gruppo, i principali piani d’azione, la gestione del rischio, i bilanci annuali e i business plan.
